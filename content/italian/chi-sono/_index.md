---
title: "Ciao, sono Alberto!"
meta_title: "Chi Sono"
description: "this is meta description"
image: "/images/io.webp"
draft: false
---

Mi chiamo Alberto, vivo in montagna, lavoro come [Sviluppatore Web](https://reineristudio.com/) e intaglio il legno.

Dopo aver vissuto anni di problemi di salute ho deciso di allontanarmi dalla vita *"standard"* e tornare a vivere in montagna, come facevano i miei nonni.

Ora vivo con il mio cane in una piccola casetta in legno per nove mesi all'anno, sto iniziando a coltivare quache ortaggio e poi chissà, vedremo dove mi porterà lo scorrere della vita.

Ho sempre amato gli alberi e il legno. Adoro stare nei miei boschi e mi piace tenerli puliti, così con i rami delle potature ho iniziato a intagliare e [scolpire il legno](/sculture).

Amo il lavoro manuale e l'utilizzo di attrezzi semplici. Acciaio affilato che scorre sul legno, non serve altro. Questo consente di lavorare in silenzio e immergersi totalmente nell'ambiente circostate.

Per le rifiniture utilizzo talvolta attrezzi elettrici in modo da rendere il più lisce possibili le superfici, ma cerco di accendere questi arnesi il meno possibile.

Infine termino l'opera con olio e cera, giusto una passata per rinforzare un po' il legno, preferisco colore e odore naturale.

In questo sito voglio raccogliere tutte le mie passioni al di fuori dell'attività lavorativa. Potrai trovare quindi [sculture in legno](/sculture), [musica](/musica), [pensieri](/blog) e racconti.

<b>*Buona lettura!*</b>